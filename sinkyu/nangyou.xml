<?xml version="1.0" encoding="UTF-8" standalone="yes"?>
<xml>
  <nan no="1">
    <text>
      一難曰．十二經皆有動脈．獨取寸口．以決五藏六府死生吉凶之法何謂也．<br/>
      然．寸口者脈之大會手太陰之脈動也．人一呼脈行三寸．一吸脈行三寸．呼吸定息脈行六寸．人一日一夜凡一萬三千五百息．脈行五十度．周於身．漏水下百刻．榮衞行陽二十五度．行陰亦二十五度爲一周也．故五十度復會於手太陰．寸口者五藏六府之所終始．故法取於寸口也．
    </text>
  </nan>
</xml>